<!DOCTYPE html>
<html>
	<head>
		<meta charset="utf-8">
		<title>Jauktais koris "Aura"</title>
		<link rel="stylesheet" href="./css/main.css">
	</head>
	<body>
		<div class="body-wrap">
			<header>
				<div class="header-inner">
				<a href="#" id="logo"><img src="https://pbs.twimg.com/profile_images/1120202027/Twit_logo.jpg" alt="Jauktais koris Aura" /></a>
				<nav class="main-menu">
					<ul>
						<li class="active"><a href="#">Ziņas</a></li>
						<li><a href="#">Skaties un klausies</a></li>
						<li><a href="#">Par kori</a></li>
						<li><a href="#">Dalībniekiem</a></li>
					</ul>
				</nav>
				</div>
			</header>
			<div id="content">
				<article class="news-item-full">
					<h1>"Aura" - tas nav koris - tā ir ģimene</h1>
					<div class="article-img">
						<img src="http://koris-aura.lv/large/145.jpg">
					</div>
					<div class="article-text">
					<p>Kā nu gadījās, kā ne – bet 2008. gada Dziesmusvētku laikā nejauši uztrāpījos uz kora "Aura". Toreiz pirms svētku gājiena blandījos pa Vecrīgu, meklēdams pazīstamas sejas, un te skat – vesels lērums ar tādām. Pastāvēju, padziedāju līdzi (nu vismaz mēģināju) un pavadīju kori gājienā. Šādi sekojot korim, izteicu domu SB, kura tolaik arī darīja aptuveni to pašu, ko es – „klau – a moš, iestājamies tajā korī?” Sacīts – darīts. Augustā, kad notika kārtējā uzņemšana bijām klāt, kā likti un tikām arīdzan uzņemti.</p>
<p>
Turpmākie pieci gadi pagāja vienā vienīgā ārprātīgo Edgara V. ideju virpulī. Konkurss Vīnē, Verdi Rekviēms, Konkurss, piecu gadu jubilejas koncerts, konkurss Cvikavā, tad Grācā, neskaitāmas nometnes, lielāki un mazāki Dziesmusvētki, skates, Alfas pirtis un vēl daudzi jo daudzi pasākumi, pēc kuriem šķiet, ka savus kora biedrus satiec biežāk kā jebkurus pārējos cilvēkus.</p>
<p>
Bieži vien sevi nācās pieķert arī ar kori nesaistītos pasākumos atrodoties ļaužu grupā, kur visi tās pārstāvji dzied "Aurā", bet kā gan citādi – jo Aurists tomēr ir pietiekami svarīgs draugs, lai viņu sveiktu dzimšanas un vārda dienās, izlaidumos, kā arī, lai ar viņu dotos darīt jebkādus citus darbus un nedarbus.</p>

<p>Šādā te vidē pavadot piecus gadus, piepeši saproti, ka šie cilvēki nu jau sen ir pārvērtušies par ko citu. Viņi, pašam nemaz nemanot, ir kļuvuši par tavu ģimeni. Ja kāds par šo vēl šaubās – apskatiet kora arhīvā kāzu ziņas!</p>

<p>Paldies tev, "Aura" – Tu vienmēr būsi mana ģimene, lai kur un cik tālu no jums es fiziski atrastos.</p>
					</div>
					<p class="author">Ramūns Usovs</p>
				</article>
			</div>
			<footer>
			</footer>
		</div>
	</body>
</html>
